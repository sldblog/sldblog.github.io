---
layout: post
title: Oh so comfy, tale one
date: 2013-03-09
comments: false
---

<h1>{{ page.title }}</h1>
<div class='post'>
<p>Amikor Magyarországról már sokadik hete nem sikerült lakást szereznem, beadtam a derekam és elmentem iranylondon-ékhoz, azzal a nem titkolt szándékkal, hogy lehúzok egy hónapot és az alatt az idő alatt jól bejárom London-t.</p> <p>Az első részben lefektetem az alapokat a történetemhez, hogy ne ugráljak összevissza a témákban (úgyis fogok), a többi részben pedig a konkrét feladatokat fogom részletezni.</p> <p>Uccu hát:</p>  <h2>Honnan</h2><p><a target="_blank" href="http://iranylondon.hu/">iranylondon</a>-ékkal annyit kapsz, amennyit fizetsz tapasztalatom volt: sok ember, egyik-másik hangos vagy tirpák, de olcsó (olvasd: heti 95 font), fűtött és internet eléréssel rendelkező szoba volt. Néha ellentmondtak egymásnak az irodában lévők, de végül minden jól alakult a kiköltözéskor is. Azt a szívességet tedd meg magaddal azért, hogy <em>mindig</em> kulcsra zárod az ajtódat.</p>  <h2>Hogyan</h2><p>Első lépésként legyen internet elérésre alkalmas eszközöd, és egy telefonod, ami simán elbír 5 perc beszélgetést is, ha jól alakulnak a dolgok. Azután:</p> <p><a target="_blank" href="http://rightmove.co.uk">rightmove.co.uk</a>: Ha Londonban eldobsz egy követ és megkérdezed az eltalált felháborodott illetőt, hogy mit ajánlana lakáskereséshez, valószínűleg ezt az oldalt fogja mondani. Valószínűleg az agency-k 98 százaléka hirdet az oldalon, többségében hosszú távú ingatlanokat.</p> <p><a target="_blank" href="http://zoopla.co.uk">zoopla.co.uk</a>: A lila kedvenc. Az előző a zöld kedvenc. Go figure. Ami lényeges, hogy itt is rengeteg lakás van, jó eséllyel nagyon sok az átfedés a két oldal kínálata között -- de azért érdemes mindenhol nézelődni.</p> <p><a target="_blank" href="http://www.gumtree.com/flats-and-houses-for-rent-offered/london">gumtree.com</a>: Itt már fellelhetőek privát hirdetők, akikkel nekem ugyan személyes tapasztalatom nem volt. Azért a józan ész szabályait betartva nézzük meg az ingatlant, és ha ez nem lehetséges, meneküljünk. Itt már több szobabérlést is találhatunk.</p> <p><a target="_blank" href="http://uk.easyroommate.com/">uk.easyroommate.com</a>: Szobák, és közös szobák. Egyszer elkeseredésemben regisztráltam, és meglehetősen aktív a portál. Naponta kerülnek fel új szobák, és meg is keresnek a landlordok vagy szobatársak. Bővebb információval sajnos nem tudok szolgálni.</p> <p><a target="_blank" href="http://www.wheretosleep.co.uk/">wheretosleep.co.uk</a> és <a target="_blank" href="https://www.airbnb.co.uk/">airbnb.com</a>: ezeket is mondták ám sokat nem kellett foglalkoznom velük, de megemlítem hátha hasznos lesz valakinek.</p>  <h2>Hová</h2><p>Anélkül hogy felesleges politikai inkorrektségbe terelném magam, ajánlom az <a target="_blank" href="http://www.insidelondon.co/where-to-live-in-london">insidelondon</a> oldalát, ahol -- bár pár rész egyáltalán nincs említve -- azért egész jó képet lehet kapni arról, hova érdemes menni.</p> <p>Nekem <a target="_blank" href="http://en.wikipedia.org/wiki/Beckenham">Beckenham</a> nagyon tetszik, és szerintem a környékbeli falvak is teljesen rendben lehetnek.</p>  <h2>Ha győződ a túlerőt</h2><p>Hatalmas a túlkereslet a studio és one bedroom lakások iránt. Többször megesett velem, hogy a rightmove-ra este 6 után felkerült lakást már másnap nyitáskor felmarkolták.</p> <p>Ennek oka szerintem elsősorban a rengeteg külföldi, illetve nem londoni brit. Második oka pedig szerintem az, hogy itt teljesen megszokott dolog családdal, kocsival, ingóságokkal bérelni egy lakást. Vagy házat. Kinek mire futja. Egy kollégám 3 gyerekkel és feleséggel házat bérel valahol 1,5 órára a központtól, mert ott megfizethető.</p>  <h2>Mibe</h2><p>Ebből a szokásból kifolyólag tehát <em>nagyon sok lakást bútor nélkül adnak ki</em> -- az enyém is az. Erre mindenképpen figyeljünk oda, mert a legtöbbször a képeket akkor csinálják az agency-hez, amikor még az előző lakó él a lakásban -- tehát minden bútor az övé, de az el fog tűnni.</p> <p>Sokan megírták már előttem: az angol házak nem az építészet csodái. Bármilyen aranyosan vagy jól is néznek ki kívülről, elképesztő fura helyeken és módon vannak megoldva a dolgok. A lakásomban pl. a fürdőszoba szintje alacsonyabban van, mint bármi másé, lépcsőn kell lemenni. Aranyos és bájos, de érdemes ilyenek miatt is mindig megnézni a kiszemelt lakást. Csak nagyon új lakásoknál érdemes látatlanban belevágni a dolgokba.</p> <p>Problémákat jelenthet továbbá az ablak és a pára, a falak, meg ezen kívül az összes szokásos kis dolog: vízvezeték, boiler (szinte minden házban gázzal működő szabályozható központi fűtés van, valamint az melegíti a vizet is).</p> <p>Itt élésem alkalmával sikerült felfedeznem hogy a falak ráadásul vékonyak is lehetnek -- szerencsére teljesen jó fej az alsó szomszéd és csak ritkán hallom a TV-jét, és sosem este 10 után. A vékonyságban szerepet játszhat a tény, hogy sok házban megmaradt a kandalló kéményürege, és nincs megfelelően hangszigetelve az alja.</p> <p>Minden bajuk ellenére szerethető lakást találni lehetséges, és teljesen röhejes módon ez az eddig legkevesebb problémát okozó lakásom eddig, a magyar bérléseket is beleértve.</p>  <h2>Mennyiért</h2><p>Egyik ingatlanossal szóba elegyedtünk egyszer, ő ecsetelte hogy felmentek az utóbbi 6 hónapban a lakásárak és a kaució (itt: deposit) árak a piacon. Emiatt egy átlagos lakásnál körülbelül a következő költségekre lehet számítani:</p> <div style="margin-left: 5em;"><em>havi lakbér</em> * 2,5 + <em>ügynökségi díj</em><br/><em>havi lakbér</em>: 800-1000 font, one bedroom esetén, two bedroom már jó eséllyel 900+ <br/><em>ügynökségi díj</em>: 150-370 font: referencia díj, szerződés díj, stb. (mint egy jó bank :)) </div> <p>A két és fél rész egy rész előre fizetésből és másfél rész kaucióból tevődik össze.</p> <p>Utóbb kiderült hogy ez még egyáltalán nem biztos hogy elég: nekem próbaidő miatt előre két hónapot kellett fizetnem -- cserébe viszont csak májusban kell kezdenem fizetni.</p>  <h2>Milyen gyorsan</h2><p>Minimum 10 munkanapot érdemes számolni szerintem az "igen, kiveszem, és hajlandó vagyok MacBook Pro-nyi összegeket költeni" és a kulcsok átvétele között.</p>  <h2>To be continued...</h2><p>Node, a részletes miérteket és papírmunkát és szitkokat a következő részben fogom napvilágra tárni. Addig is élvezem a Spitfire Ale ízét, amit 2 okból vettem: akartam ale-t inni, és <a target="_blank" href="https://twitter.com/sldblog/status/310393453748027392">mert bajusz van a címkén</a>. Good night.</p></div>
<h2>Comments</h2>
<div class='comments'>
</div>
