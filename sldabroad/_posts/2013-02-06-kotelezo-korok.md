---
layout: post
title: Kötelező körök
date: 2013-02-06
comments: false
---

Aki komolyabban utánaolvasott az angliai életnek, az már valószínűleg tud arról, hogy kell a
boldoguláshoz cím, bankszámla, National Insurance szám, és lehetőleg munka is.

A vicc az egészben csak annyi, hogy ezeknek körkörös függőségük van.

### NI szám
Adószám és TB kártya egyben. Amíg nincs meg, nehezen kezelnek orvosilag és emergency tax-ot
vonnak a fizetésedből. Miután megkapod a kártyát, a levont extra adót jóváírják. Hogy pontosan
hogyan és kik és mikor, az még kérdéses.

Itt jellemző a hosszas várakozás. Személyes interjú kötelező a dologhoz; én például február 6-án
kérvén február 19-re kaptam, de percre pontosan 15:55-re. És ez még csak annak bizonyítása lesz
hogy én vagyok akinek mondom magam, hogy kártyám mikor lesz, azt még nem tudni; valószínűleg az
interjúhoz mérve még 2 hét.

### Cím
Az NI kártyát viszont ki is kell küldeni valahova. Ezért van szükséged tehát az igényléshez egy
címre. Itt teljesen bevett szokás a bérleti szerződés a bérléskor, amivel gyakorlatilag jogosult
leszel a lakás címének hivatalos használatára.

Viszont a normálisabb albérletek képlete a következő: *havidíj* * 2.5 + 300, azaz egy 800
fontos Londonban központtól 40-50 percre lévő albérlet első havi díja pesszimistán számítva simán
elérheti 2300 fontot. A plusz fix összeg az ügynökség díja. A havidíjon felül maradó rész pedig a
kaució (deposit). Ez 4-8 hét között bárhol lehet.

Normál lakás bérléséhez ráadásul még az is kell hogy személyesen jelen legyél, mert e-mailre nem
válaszolnak az ügynökök, kiadni meg aztán végképp nem fogják ha nem találkozol a landlorddal.

### Munka
Az ember ennyi pénzt otthonról érkezve nem nagyon tud lerakni az asztalra (erre még simán rájön
150-csillagoség font kaja, és adott esetben 140-160 font bérlet), úgyhogy érdemes sok pénzzel és
biztos állással érkezni. Kevés pénzzel bizony occsószállás marad és bizakodás az első havi
fizetésben.

Munka első napján kérik az NI számot. Ki kellett töltenem egy
[P46](http://www.hmrc.gov.uk/working/forms/paye-forms.htm#6) nevű nyomtatványt, ami szerencsére
fel van készítve arra, hogy még nincs ilyenje a delikvensnek.

Az én munkahelyem volt olyan kedves és írt papírt mind a bankomnak, mind az NI-seknek hogy
alkalmazásban állok és hogy permanently és hogy full-time és hogy annyiért amennyiért.

### Pénz
Kizárólag banki átutalással lehet fizetést kérni. Kvázi mindenhol lehet kártyával fizetni.
Majdnem mindenhol direct debit (csoportos beszedés) a számlák fizetése. Itt az embereknél
készpénz alig van, és ahol a "free cash withdrawal" az marketingértékű (ATM-ekhez szokták
kiírni), ott látszik hogy mi a szokás. Ebből kifolyólag a bankszámla úgymond kötelező.

Természetesen az IT-hoz hozzászokott ember online próbálkozik, de az írás időpontjában én
feladtam. Egyedül a HSBC Passport számlára tudtam online jelentkezni, de nem keresnek. A többi
helyen pedig általában online 3 évre visszamenőleg kell igazolnod a UK címedet.

Csalni a címmel nem lehet: irányítószámot kell mindenhol beadni, és ezután egy listából szépen
kiválaszthatod a házszámot és utcát. Van ahol a házszámot is be kell írni kézzel. Magyarul
teljesen esélytelen külföldi címet megadni, mert a H1119 nem valid UK irányítószám.

Marad a bemenni és megpróbálni módszer, de sokkal barátságosabban néznek rád ha van már munkád.

### Összefoglalva
Én elég szerencsés helyzetben vagyok, egyrészt mert munkával jöttem ki, másrészt mert írtak nekem
ilyen papírokat. Kicsit késésben vagyok az NI-vel, lehet hogy csak emergency taxolva lesz már
csak az első fizetésem.

Holnap megyek albérletet nézni. A bankszámlanyitásról beszámolok majd kicsit részletesebben is.
