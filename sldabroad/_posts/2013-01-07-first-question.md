---
layout: post
title: Az első kérdés
date: 2013-01-07
comments: false
---

Megyek Londonba dolgozni. Programozó leszek egy online játékokat fejlesztő cégnél, ahol egy Ruby-ban megírt közepes rendszert kell Java-ra átírni.

Az első kérdés a legtöbb embertől az, hogy hogyan találtam a lehetőséget. Erre a válasz rendkívül egyszerű: sehogy. Megtaláltak ők. Egészen pontosan nem ők, hanem a cég által szerződésben lévő fejvadász cég, a <a href="http://hydrogengroup.force.com/Project_Partners_who_we_are" target="_blank">Project Partners</a>. A nő, akivel egyeztettem és beszéltem nagyon barátságos volt és közvetlen. Meg fog érni egy külön post-ot az, ahogy intézte a dolgokat.

A lényeg mindenesetre a következő: az álláskeresésem végén minden ajánlatom olyan megkeresésből lett, amit <a href="http://linkedin.com/" target="_blank">LinkedIn</a>-en kaptam. Úgyhogy aki komolyan gondolja ezt a dolgot és véletlenül még nincs neki profilja, csináljon egyet. Lehet ingyenesen is használni. Amikor úgy döntöttem hogy felpörgetem a dolgokat, előfizettem egy hónapra a job seeker premium csomagjukra. 15 euró volt, az eredményét nehéz átlátni, de úgy érzem segített. Az mindenképpen hasznos volt, hogy láttam kik néztek meg és honnan, így látszott milyen keresésekre találnak meg, és lehetett finomítani az adatokon.

Álláskereső oldalak közül ami viszont csalódás volt nekem, az a <a href="http://careers.stackoverflow.com/" target="_blank">stackoverflow careers oldal</a>. Az ott megpályázott állásokból senki nem jelzett vissza -- bár ott legfőképpen USA-ba adtam be -- de azért egy "nah" vagy "meh" szintű visszajelzés is jól jött volna.

Magyar álláskereső oldalakon nem jelentkeztem sehova. LinkedIn-en a megkeresések közül 2 külföldi volt, de a második csak azután érkezett hogy már elfogadtam a londoni állást. A maradék megkeresés mind magyar cég vagy fejvadász cég volt. Közülük az <a href="http://www.epam.com/company/offices-worldwide/hungary.html" target="_blank">epam</a>-al és a <a href="http://www.hays.hu/index.htm" target="_blank">Hays</a>-el kifejezetten jó tapasztalataim vannak.&nbsp;A Hays egyébként a&nbsp;<a href="http://www.topdesk.hu/" target="_blank">topdesk</a>-hez akart beajánlani, és biztos vagyok benne, hogy ha külföld nem jön össze, oda megyek. De ez megint egy másik történet.
