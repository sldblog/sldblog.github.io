---
layout: post
title: Kötelező körök
date: 2013-02-06
comments: false
---

<p>Aki komolyabban utánaolvasott az angliai életnek, az már valószínűleg tud arról, hogy kell a boldoguláshoz cím, bankszámla, National Insurance szám, és lehetőleg munka is.</p>
<p>A vicc az egészben csak annyi, hogy ezeknek körkörös függőségük van.</p>

<h2>NI szám</h2>
<p>Adószám és TB kártya egyben. Amíg nincs meg, nehezen kezelnek orvosilag és emergency tax-ot vonnak a fizetésedből. Miután megkapod a kártyát, a levont extra adót jóváírják. Hogy pontosan hogyan és kik és mikor, az még kérdéses.</p>
<p>Itt jellemző a hosszas várakozás. Személyes interjú kötelező a dologhoz; én például február 6-án kérvén február 19-re kaptam, de percre pontosan 15:55-re. És ez még csak annak bizonyítása lesz hogy én vagyok akinek mondom magam, hogy kártyám mikor lesz, azt még nem tudni; valószínűleg az interjúhoz mérve még 2 hét.</p>

<h2>Cím</h2>
<p>Az NI kártyát viszont ki is kell küldeni valahova. Ezért van szükséged tehát az igényléshez egy címre. Itt teljesen bevett szokás a bérleti szerződés a bérléskor, amivel gyakorlatilag jogosult leszel a lakás címének hivatalos használatára.</p>
 <p>Viszont a normálisabb albérletek képlete a következő: <em>havidíj</em>
 * 2.5 + 300, azaz egy 800 fontos Londonban központtól 40-50 percre lévő albérlet első havi díja pesszimistán számítva simán elérheti 2300 fontot. A plusz fix összeg az ügynökség díja. A havidíjon felül maradó rész pedig a kaució (deposit). Ez 4-8 hét között bárhol lehet.</p>
<p>Normál lakás bérléséhez ráadásul még az is kell hogy személyesen jelen legyél, mert e-mailre nem válaszolnak az ügynökök, kiadni meg aztán végképp nem fogják ha nem találkozol a landlorddal.</p>

<h2>Munka</h2>
<p>Az ember ennyi pénzt otthonról érkezve nem nagyon tud lerakni az asztalra (erre még simán rájön 150-csillagoség font kaja, és adott esetben 140-160 font bérlet), úgyhogy érdemes sok pénzzel és biztos állással érkezni. Kevés pénzzel bizony occsószállás marad és bizakodás az első havi fizetésben.</p>
 <p>Munka első napján kérik az NI számot. Ki kellett töltenem egy <a href="http://www.hmrc.gov.uk/working/forms/paye-forms.htm#6">P46</a>
 nevű nyomtatványt, ami szerencsére fel van készítve arra, hogy még nincs ilyenje a delikvensnek.</p>
 <p>Az én munkahelyem volt olyan kedves és írt papírt mind a bankomnak, mind az NI-seknek hogy alkalmazásban állok és hogy permanently és hogy full-time és hogy annyiért amennyiért.</p>

<h2>Pénz</h2>
<p>Kizárólag banki átutalással lehet fizetést kérni. Kvázi mindenhol lehet kártyával fizetni. Majdnem mindenhol direct debit (csoportos beszedés) a számlák fizetése. Itt az embereknél készpénz alig van, és ahol a "free cash withdrawal" az marketingértékű (ATM-ekhez szokták kiírni), ott látszik hogy mi a szokás. Ebből kifolyólag a bankszámla úgymond kötelező.</p>
 <p>Természetesen az IT-hoz hozzászokott ember online próbálkozik, de az írás időpontjában én feladtam. Egyedül a HSBC Passport számlára tudtam online jelentkezni, de nem keresnek. A többi helyen pedig általában online 3 évre visszamenőleg kell igazolnod a UK címedet.</p>
 <p>Csalni a címmel nem lehet: irányítószámot kell mindenhol beadni, és ezután egy listából szépen kiválaszthatod a házszámot és utcát. Van ahol a házszámot is be kell írni kézzel. Magyarul teljesen esélytelen külföldi címet megadni, mert a H1119 nem valid UK irányítószám.</p>
 <p>Marad a bemenni és megpróbálni módszer, de sokkal barátságosabban néznek rád ha van már munkád.</p>

<h2>Összefoglalva</h2>
<p>Én elég szerencsés helyzetben vagyok, egyrészt mert munkával jöttem ki, másrészt mert írtak nekem ilyen papírokat. Kicsit késésben vagyok az NI-vel, lehet hogy csak emergency taxolva lesz már csak az első fizetésem.</p>
 <p>Holnap megyek albérletet nézni. A bankszámlanyitásról beszámolok majd kicsit részletesebben is.</p>
