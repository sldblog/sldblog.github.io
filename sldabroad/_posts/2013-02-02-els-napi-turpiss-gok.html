---
layout: post
title: Első napi turpisságok
date: 2013-02-02
comments: false
---

<h1>{{ page.title }}</h1>
<div class='post'>
<p>Kiutaztam tehát -- furcsa érzés one-way repülőjegyet venni -- és természetesen voltak olyan dolgok amik megleptek és érdemes őket leírni. Ezeket 2013 február elsején sikerült megtapasztalni, szóval caveat emptor.</p> <h2>Buszjegy</h2><p>Ha WizzAir-el jön az ember, Luton repülőtérről valahogy be kell jutni a városba; én múltkor is a <a target="_blank" href="http://www.greenline.co.uk/green-line-timetables-and-tickets/">Greenline 757</a>-es coach-al jöttem, most is azzal terveztem. Annyi volt a különbség, hogy akkor Lisztferihegyen megtalált valami helyi ügynök és nála vettem jegyet. Ha ez nem történik meg: <ul><li>a repülőtéren található kioszkban vegyük a jegyet, mert a buszon drágább (ami nem tudom miért volt meglepő a mögöttem ülőnek, mivel Magyarországon is így van pl. a BKV-n is, de azért szidta a sofőrt hogy borravalót szed magának)</li><li>one-way jegy 10 font volt nekem, ezzel szemben a weboldalon 17 fontot írnak "Adult Single Southbound" jegynek (az kerül 20 fontba a buszon). Ötletem nincs miért volt nekem olcsóbb. Vegyük a kioszkban.</li></ul></p> <h2>Telefon</h2><p>Vodafone UK-nél vettem végül feltöltőkártyás SIM-et. Van a Victoria Station közelében egy boltjuk (bevisz odáig a 757). Ami nem úgy megy, mint magyar Vodafone-nál (nem tudom, hogy a többi UK szolgáltató milyen): <ul><li>Nincs PIN kód.</li><li>Nem él a SIM kártya mikor beteszed a telefonodba, körülbelül 3-4 óra kell neki mire aktiválják. Erre érdemes felkészülni mert ha úgy vagy mint én, hogy veszek egy 500MB netes SIM-et gyorsan hogy tudjak Maps-ot használni a szálláshoz, na akkor felejtsd el :)</li><li>MicroSIM nem kitörhető a tartóból hanem előszednek egy célvágószerszámot :D</li></ul></p> <h2>Bérlet</h2><p>Oyster card kötelező, mert online feltölthető, és arra tudsz bérletet venni. <ul><li>Kártyát nem feltétlenül boltban kell venni, én az enyémet legyártattam egy automatával a megállóban.</li><li>Addig nem lehet rá 7 naposnál hosszabb bérletet venni, amíg nem regisztráltatod be a kártyát. (Információ <a target="_blank" href="http://www.tfl.gov.uk/tickets/14836.aspx">ezen az oldalon</a>, "Register your Oyster card" résznél.)</li><li>Feltölteni <a target="_blank" href="http://www.youtube.com/watch?v=ibKYhCdh8K8">ilyen egyszerű</a>. Ha új season ticket-et vesz az ember akkor bekéri az érvényesség kezdete dátumot is.</li><li><a target="_blank" href="http://www.tfl.gov.uk/tickets/14416.aspx">Zónadíjazás</a>. Reálisan nézve az ember nem az első 2 zónában fog lakni, de az első két zóna valamelyikében fog dolgozni (ha a IT-s). Érdemes tehát a Zone 1-3 és Zone 1-4 árakat nézni.</li><li>Bliccelni nem nagyon lehet a metróban, de meg se fordul senki fejében.</li></ul></p> <h2>Személyzet</h2><p>Nem biztos hogy tudatosul az emberekben, de azért kihangsúlyozandó: ne lepődjön meg senki, hogy az üzletekben, kajáldákban, kisebb helyeken bizony nagyon kevés valószínűséggel fognak helyi (brit) személyzettel találkozni. Amibe belegondolva nyilván nem gond és nem meglepő, de azért furcsa az embernek hogy a KFC-ben indiai tájszólással kérdezik meg hogy mikéne.</p></div>
<h2>Comments</h2>
<div class='comments'>
</div>
