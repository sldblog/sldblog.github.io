---
categories: sldabroad
layout: post
title: St. George's Church
---

Felengedett a BT Open WiFi, ezért tehát tudom írni a blogot :)

Twitteren értesültek már tudják, hogy elköltöztem 1 hónap Walthamstow-i tenglengés után Beckenhambe, a post-címadó templomtól körülbelül 3-5 perc gyaloglásra. A templom gyönyörű, hangulatos, angol (olvasd: nem brit) zászló lobog a tetején, hatalmas, régi, templomkertes hóvirággal és krókuszokkal, sírköves, öreges, középkori. És mivel ez a vonatállomástól körülbelül szintén 2 percre van, meg is adja nekem az alaphangulatot: zöld és régi.

[![St. George](http://farm3.staticflickr.com/2566/4035522090_35d2b59dd7_z.jpg "St. George")](http://www.flickr.com/photos/lotw1952/4035522090/)

### Mert szép

A főutcán sétálva faluban érzem magam, annak ellenére hogy minden "modern" bolt rendelkezésre áll. Ye George Inn-be mindenképen bemegyek majd inni, adja magát a hely. A folytatás pedig egy kanyargó szűkös utca, ahol tumultusban következnek korabeli házak, sikátorok, szűk utcák.

Nekem megváltás Walthamstow után.

### Mert közeli

A vonat 25-30 perc alatt ér be London Victoria Station-re. Aki még nem közlekedett vonattal, annak újdonságként hathat hogy munkaidő előtt és után 10-15 percenként járnak, 8 kocsival, amik rendszeresen meg is telnek. Victoriáról nekem 30 perc gyalog a munkahelyem, 15 perc ha megyek Green Park-ig egy megállót a metróval.

Victoria-n még nem volt olyan hogy csak néhány ember lézengjen, pedig voltam már minden lehetséges időpontban: reggel hétkor, este kilenckor, de mindig mennek el vagy érkeznek emberek. Csúcsidőben a metróba lejutás általában azt jelenti hogy 5 perc alatt leérsz a tömeggel, és körülbelül a negyedik metróra fel is férsz.

A metróra várás teljesen kultúráltan történik: az emberek gyakorlatilag sorban állnak, olyan még ez alatt az egy hét alatt nem esett meg velem, hogy valaki hátulról nyomjon mert ő fel akar szállni *most*. Szóval tömegundor ide vagy oda, az egész élmény maximum a várakozás miatt kellemetlen, nem az emberek miatt. Le kellene kopognom :)

### Mert mondták

Menyasszonyom mondta nekem még jóval ideköltözésem előtt, hogy itt keressek lakást, mert mennyire jó a hely. Nos, igen. Hallgassatok a Nőre. ;)

### Mert nem volt egyszerű

Hatalmas mennyiségű utánajárás és hát itteni árakkal nézve is rengeteg pénzbe került kulcsot kapni a lakáshoz. Jön az itt töltendő második hétvégém és reményeim szerint egy többrészes beszámoló első részében részletesen is megírom az élményeimet a londoni lakáskeresés és lakásbérlésről, egy újonc és naív külföldi szemével.
